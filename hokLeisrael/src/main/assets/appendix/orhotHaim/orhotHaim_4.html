<html><head></head> <body style="font-family: David;" dir="rtl"><div  ><center><span style="color:#BE32BE;"><span style="font-weight:bold; "><span style="color:#BE32BE;"><small>בס''ד -  כל הזכויות שמורות (c) ל ר פנחס ראובן שליט''א </small></center></span></span></span></span><CENTER><p></p><span style="font-weight:bold; ">ארחות חיים<BR></span></CENTER><CENTER>רבינו הראש זצלה''ה</CENTER><CENTER><BR>וְאֵלֶּה הַדְּבָרִים שֶׁיִּזָּהֵר בָּהֶם לָסוּר מִמּוֹקְשֵׁי מָוֶת וְלֵאוֹר בְּאוֹר הַחַיִּים<BR><BR></CENTER></div><a name="HtmpReportNum0003_L2"></a><a name="ליוםBרביעי"></a><HR><BR><span style="fz:52px; ">
<p></p>
<B><U><span style='color:RGB(34,80,136);'><u>ליום רביעי</u></span><BR></U></B></span><p></p><b>נג.</b> אַל תִּתְרַשֵּׁל בְּמִצְוָה אִם בָּאָה לְיָדְךָ וְתַעֲשֶׂנָּה לְשֵּׁם שָּׁמַיִם בְּלֹא אִיחוּר:
<BR><p></p><b>נד.</b> אַל תִּתְעַצֵל בְּבִרְכַּת הַלְּבָנָה שֶּׁאִם לֹא זָכוּ יִשְׂרָאֵל אֶלָּא לְהַקְבִּיל פְּנֵי שְּׁכִינָה  בְּכָל חוֹדֶשּׁ דַּיָּם:
<BR><p></p><b>נה.</b> אַל תַּעֲשֶׂה דָּבָר שֶּׁיַּלְעִיגוּ הַבְּרִיּוֹת, שֶּׁדַּרְכָּם לְהַעֲלִים הַטּוֹבוֹת וּלְגַלּוֹת הָרָעוֹת:
<BR><p></p><b>נו.</b> אַל תַּקְלֶה אָבִיךָ וְאִמְּךָ, וְאַל תְּצַעֵר אוֹתָם, וְכַבְּדֵם כְּפִי יְכָלְתְּךָ כָּל יְמֵיהֶם:
<BR><p></p><b>נז.</b> אַל יִהְיוּ פָנֶיךָ זְעוּמוֹת נֶגֶד עוֹבְרִים וְשָּׁבִים, וְקַבֵּל אוֹתָם בְּפָנִים מְאִירִים:
<BR><p></p><b>נח.</b> אַל תִּשְּׁכַּח לְהַעֲנִיק לָהֶם צֵדָה וְלָעֲשׂוֹת לְוָיָה לָהֶם, וּתְנַחֲמֵם בִּדְבָרִים:
<BR><p></p><b>נט.</b> אַל תָּשִׂים עֵינְךָ לְמִי שֶּׁעָלָה לְעוֹשֶּׁר יוֹתֵר מִמְּךָ, אֶלָּא לְמִי שֶּׁהוּא תַּחְתֶּיךָ:
<BR><p></p><b>מ.</b> אַל תְּבַהֵל לִקְצוֹף מִשּׁוּם דָּבָר. וְהַאֲרֵךְ אַפֶּךָ, פֶּן תְּאַבֵּד אֶת חָכְמָתֶךָ:
<BR><p></p><b>מא.</b> אַל תּוֹצֵא מִמְּךָ עִקְּשּׁוּת פֶּה וְנִבּוּל פֶּה כִּי עַל כָּל דְּבָרֶיךָ תָּבֹא בְּמִשְּׁפָּט:
<BR><p></p><b>מב.</b> אַל תַּחֲזִיק כַּעַסְךָ עִם חֲבֵירְךָ יוֹם אֶחָד, וְתִכָּנַע לְפָנָיו לְבַקֵּשּׁ מִמֶּנּוּ מְחִילָה  קוֹדֶם:
<BR><p></p><b>מג.</b> אַל תְּדַבֵּר בְּצַוָּאר עָתָק וְאַל תָּעִיז מֶצַח שֶּׁלֹּא לְקַבֵּל עָלֶיךָ יִרְאַת שָּׁמַיִם:
<BR><p></p><b>מד.</b> אַל תָּשִּׁיב לִמְחָרְפֶיךָ וְלִמְכַזְּבֶיךָ, [נ''א ולמבזיך] וְתָשִׂים יָד לַפֶּה וּשְּׁתוֹק, פֶּן יֵחַם  לְבָבְךָ:
<BR><p></p><b>מה.</b> אַל תִּתְעַבֵּר עַל רִיב לֹא לָךְ, כִּי לְסוֹף הֵם יַשְּׁלִימוּ בֵּינֵיהֶם וְאַתָּה תִּשָּׁאֵר  בְּכַעַס:
<BR><p></p><b>מו.</b> אַל תִּתְגָּאֶה עַל הַבְּרִיּוֹת, וְתִהְיֶה שְּׁפַל רוּחַ, וְכֶעָפָר שֶּׁהַכֹּל דָּשִּׁין בּוֹ:
<BR><p></p><b>מז.</b> אַל תְּהִי בָּז לְכָל אָדָם וּלְכָל דָּבָר, שֶּׁאֵין לְךָ אָדָם שֶּׁאֵין לוֹ שָּׁעָה וְאֵין לְךָ  דָּבָר שֶּׁאֵין לוֹ מָקוֹם:
<BR><p></p><b>מח.</b> צֶדֶק צֶדֶק תִּרְדּוֹף, כִּי רוֹדֵף צְדָקָה וָחֶסֶד יִמְצָא חַיִּים צְדָקָה וְכָבוֹד. וְאַל יֶחְסַר  מִמַּחֲצִית הַשֶּׁקֶל בְּכָל שָּׁנָה בְּפַעַם אֶחָד, וּבְכָל חֹדֶשּׁ וּבְכָל שָּׁבוּעַ כְּפִי מִסַּת  יָדְךָ. וּבְכָל יוֹם לֹא תֶּחְסַר מַתָּנָה מוּעֶטֶת לְכָל הַפָּחוֹת קוֹדֶם תְּפִלָּה. וְאִם  הִגִּיעַ לְמַעֲשֵׂר תִּתֵּן. וִיהִי טֶרֶף בְּבֵיתְךָ. בְּכָל אֲשֶּׁר תִּמְצָא יָדְךָ לִגְמוֹל, הֵן  לַחַיִּים הֵן לַמֵּתִים הֵן לַעֲנִיִּים הֵן לַעֲשִּׁירִים:
<BR><p></p><b>מט.</b> רְצֵה בַּאֲשֶּׁר יִרְצֶה יוֹצֶרְךָ, שְׂמַח בְּחֶלְקְךָ אִם מְעַט וְאִם הַרְבֵּה. וְהִתְחַנֵּן לְפָנָיו  תָּמִיד לְהַטּוֹת לְבָבְךָ לְעֵדוֹתָיו. וּבִשְּׁאָר דְּרָכֶיךָ הַשְּׁלֵךְ עַל ה' יְהָבְךָ. וְאַל יִקְשֶּׁה  בְּעֵינְיִךָ לְהוֹצִיא לִכְבוֹד הַשַּׁבָּת וְיוֹם טוֹב בְּכָל הַצָרִיךְ. וְהִשְּׁתַּדֵּל לְכַבְּדָם,
<BR><p></p>וּלְקַבְּלָם מִבְּעוֹד יוֹם. וּלְהִתְעַנֵּג בָּהֶם בַּאֲכִילָה וּשְּׁתִיָּה, וְחֶצְיוֹ לְבֵית הַמִּדְרָשּׁ.  וְכַבְּדֵהוּ בִּכְנִיסָתוֹ וּבִיצִיאָתוֹ, לַעֲרוֹךְ שֻּׁלְחָן בְּמוֹצָאֵי שַּׁבָּת:
<BR><p></p><b>ע.</b> אַל תִּישַּׁן כְּעָצֵל שֵּׁנָה רַבָּה, וְתַרְגִּיל אֶת עַצְמְךָ לְהָקִיץ בְּהָנֵץ הַחַמָּה, וּלְקוֹל  הַצִפּוֹר קוּם מִמִּטָּתְךָ:
<BR><p></p><b>עא.</b> אַל תִּתְפַּלֵּל בְּלֹא נְקִיּוּת כַּפַּיִם וּבְלֹא טָהֳרָה, כִּי תְּפִלָּתְךָ לֹא תְּהֵא נִשְּׁמַעַת:
<BR><p></p><b>עב.</b> אַל תִּתְפַּלֵּל כִּי אִם בְּכַוָּנַת הַלֵּב וּבְנַחַת, כְּדֵי שֶּׁיִּשְּׁמַע הָאוֹזֶן:
<BR><p></p><b>עג.</b> אַל תִּשְּׁכַּח צוּר יְלָדְךָ וּמְחוֹלְלֶךָ, וּבְכָל דְּרָכֶיךָ דָּעֵהוּ וּתְבִיאֵהוּ [נ''א ותשווהו]  לְנֶגְדְּךָ תָּמִיד:
<BR>
<!--$~-->
<BR></div></body></html>