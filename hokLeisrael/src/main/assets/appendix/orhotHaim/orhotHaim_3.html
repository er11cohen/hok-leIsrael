<html><head></head> <body style="font-family: David;" dir="rtl"><div  ><center><span style="color:#BE32BE;"><span style="font-weight:bold; "><span style="color:#BE32BE;"><small>בס''ד -  כל הזכויות שמורות (c) ל ר פנחס ראובן שליט''א </small></center></span></span></span></span><CENTER><p></p><span style="font-weight:bold; ">ארחות חיים<BR></span></CENTER><CENTER>רבינו הראש זצלה''ה</CENTER><CENTER><BR>וְאֵלֶּה הַדְּבָרִים שֶׁיִּזָּהֵר בָּהֶם לָסוּר מִמּוֹקְשֵׁי מָוֶת וְלֵאוֹר בְּאוֹר הַחַיִּים<BR><BR></CENTER></div><a name="HtmpReportNum0002_L2"></a><a name="ליוםBשלישי"></a><HR><BR><span style="fz:52px; ">
<p></p>
<B><U><span style='color:RGB(34,80,136);'><u>ליום שלישי</u></span><BR></U></B></span><p></p><b>לח.</b> מִכָּל מַאֲכָל אֲשֶּׁר יֵאָכֵל וּמִכָּל מַשְּׁקֶה אֲשֶּׁר יִשָּׁתֶה, אַל תִּהְיֶה בְּלֹא בְּרָכָה  תְּחִלָּה וָסוֹף. וְכַוֵּן בָּהּ כַּאֲשֶּׁר תּוּכַל. וְכַסֵּה רֹאשְּׁךָ כְּשֶּׁתַּזְכִּיר אֶת ה', וְיָזְמוּ  [נ''א ותסגור] עֵינֶיךָ. כִּי מִדֵּי דַּבְּרוֹ בוֹ, אַל תְּהִי כָּאָמוּר: ''בְּפִיו וּבִשְׂפָתָיו כִּבְּדוּנִי  וְלִבּוֹ רִחַק מִמֶּנִּי'':
<BR><p></p><b>לט.</b> נְטוֹל יָדֶיךָ לַתְּפִלָּה וְלַאֲכִילָה, וּבְעֵת צֵאתְךָ מִצְרָכֶיךָ בָּרֵךְ אֲשֶּׁר יָצַר, וְעַל  נְטִילַת יָדַיִם לֹא תְּבָרֵךְ, אִם לֹא קִנַּחְתָּ אוֹ שִּׁפְשַּׁפְתָּ, וְתִרְצֶה לְהִתְפַּלֵּל מִיָּד אָז  תִּתְפַּלֵּל [נ''א תברך] אֲשֶּׁר יָצַר וְעַל נְטִילַת יָדָיִם:
<BR><p></p><b>מ.</b> גְּדִילִים תַּעֲשֶׂה לָךְ, עַל אַרְבַּע כַּנְפוֹת כְּסוּתְךָ. לְמַעַן תִּזְכּוֹר וְקַדֵּשּׁ עַצְמְךָ בְּכָל  דְּבָרֶיךָ. וֶהֱוֵי צָנוּעַ בְּבֵית הַכִּסֵּא. וְעִם בֵּיתְךָ, כִּי אֲפִלּוּ שִׂיחָה קַלָּה שֶּׁבֵּין אִישּׁ  לְאִשְּׁתּוֹ, עָתִיד לִיתֵּן עָלֶיהָ אֶת הַדִּין, וְאַל תִּנְהַג עַצְמְךָ בְּקַלּוּת רֹאשּׁ. וִיהִי  מוֹרָא שָּׁמַיִם עָלֶיךָ, וְהִשָּׁמֵר מִלְּהִסְתַּכֵּל בְּאִשָּׁה וַאֲפִלּוּ פְּנוּיָה. וּמְזוּזוֹת עַל  פִּתְחֵי בֵיתְךָ אַל יֶחְסָרוּ:
<BR><p></p><b>מא.</b> סוֹד אַחֵר אַל תְּגַל. גַּם אֶת הַדְּבָרִים אֲשֶּׁר יְדַבְּרוּ לְפָנֶיךָ שֶּׁלֹּא עַל דֶּרֶךְ סוֹד,  טוֹמְנֵהוּ בְּקִירוֹת לִבֶּךָ. [נ''א טמנם בקרב לבך] גַּם אִם תִּשְּׁמְעֶנּוּ מֵאַחֵר, אַל תֹּאמַר  כְּבָר שָּׁמַעְתִּי זֶה. וּמִשּׁוֹכֶבֶת חֵקֶיךָ שְּׁמוֹר פִּתְחֵי פִּיךָ:
<BR><p></p><b>מב.</b> עֶרֶב וָבֹקֶר וְצָהֳרַיִם שְּׁמוֹר הָעִתִּים הַקְּבוּעִים לַתְּפִלָּה, וּפְתַח לִבְּךָ שָּׁעָה אַחַת  קוֹדֶם תְּפִלָּה. וֶהֱוֵי זָהִיר שֶּׁתִּהְיֶה מֵעֲשָׂרָה הָרִאשּׁוֹנִים. וְאַל תְּדַבֵּר שִׂיחָה  בְּטֵלָה בְּבֵית הַכְּנֶסֶת. וּתְפִלִּין עַל רֹאשְּׁךָ וְעַל זְרֹעֲךָ אַל יֶחְסָרוּ:
<BR><p></p><b>מג.</b> פַּלֵּס מַעְגַּל רַגְלֶיךָ, לְיַשֵּׁר עַצְמְךָ בְּדֶרֶךְ בֵּינוֹנִי בְּמַאֲכָל וּבְמִשְּׁתֶּה, וּבְכָל  מִדּוֹתֶיךָ. וְאַל תֵּט יָמִין וּשְׂמֹאל. וּבְדִבּוּרֶיךָ וּבְהַסְבָּרַת פָּנִים, עִם הָאֱמוּנָה.  וּרְדוֹף אַחַר הַשָּׁלוֹם:
<BR><p></p><b>מד.</b> קְבַע עִתִּים לַתּוֹרָה, קוֹדֶם אֲכִילָה וּשְּׁכִיבָה, וְדִבַּרְתָּ בָּם עַל שֻּׁלְחָנֶךָ. וְהִזְהַרְתָּ  בָּם אַנְשֵּׁי בֵּיתְךָ לְהַדְרִיכָם עַל פִּי הַתּוֹרָה, בְּכָל הַדְּבָרִים הַצְרִיכִים אַזְהָרָה.  לִשְּׁמוֹר פִּיהֶם מִלְּהִתְהַלֵּל, [נ''א מלהתחלל] כִּי תְּחִלַּת דִּינוֹ שֶּׁל אָדָם קָבַעְתָּ עִתִּים  לַתּוֹרָה:
<BR><p></p><b>מה.</b> שְׂמַח בְּשָּׁמְעֲךָ תּוֹכַחַת, כְּמוֹצֵא שָּׁלָל רָב. וְהוֹכַח לְחָכָם וְיֶאֱהָבֶךָ. כִּי טוֹבָה  תּוֹכַחַת מְגֻלָּה מֵאַהֲבָה מְסוּתָּרֶת, וְלַמּוֹכִיחִים יִנְעָם:
<BR><p></p><b>מו.</b> תְּחִלַּת מַעֲשֶׂיךָ הַבֵּט סוֹפָם, וֶהֱוֵי מְחַשֵּׁב הֶפְסֵד מִצְוָה כְּנֶגֶד שְׂכָרָהּ, וּשְׂכַר  עֲבֵרָה כְּנֶגֶד הֶפְסֵדָה. כִּי הֶחָכָם עֵינָיו בְּרֹאשּׁוֹ:
<BR><p></p><b>מז.</b> הִזָּהֵר שֶּׁלֹּא תִּסְמוֹךְ בִּלְבָבְךָ, וּשְּׁמַע עֵצָה וְקַבֵּל מוּסָר, וְתִּהְיֶה זָרִיז לַעֲשׂוֹת  כָּל מַה שֶּׁמֻּטָּל עָלֶיךָ לַעֲשׂוֹת, וּמִכָּל מִשְּׁמָר נְצוֹר לִבֶּךָ:
<BR><p></p><b>מח.</b> אַל תָּקוּם מִמִּטָּתְךָ כְּאִישּׁ עָצֵל, כִּי אִם בִּזְרִיזוּת כְּדֵי לַעֲבוֹד לְיוֹצְרֶךָ:
<BR><p></p><b>מט.</b> אַל תְּאַחֵר לָרוּץ אֶל בֵּית הַתְּפִלָּה. וְשָּׁמַרְתָּ רַגְלֶיךָ פֶּן יִהְיוּ מְטֻנָּפוֹת. אַל תָּשִׂים  לִבְּךָ אֲחוֹרַנִּית בִּשְּׁעַת הַתְּפִלָּה, וְהִתְכַּוֵּין לְבָרֵךְ לְיוֹצְרֶךָ:
<BR><p></p><b>נ.</b> אַל תְּדַבֵּר בְּלַעֲגֵי שָׂפָה וּבְלָשּׁוֹן אֲחֶרֶת, כָּל עֵת שֶּׁהַחַזָּן מִתְפַּלֵּל, וְתַעֲנֶה אָמֵן:
<BR><p></p><b>נא.</b> אַל תִּנְשֶּׁה פְּגִיעַת הַמָּוֶת שֶּׁתָּבוֹא פִּתְאוֹם, וְתִזְכּוֹר מַעֲמַד הַדִּין:
<BR><p></p><b>נב.</b> אַל תִּתְעַסֵּק בְּמִצְוָה כְּדֵי לְקַבֵּל פְּרָס, וְאַל תִּרְחַק מִן הָעֲבֵרוֹת מִפְּנֵי הָעוֹנֶשּׁ,  רַק עֲבוֹד מֵאַהֲבָה:
<BR>
<!--$~-->
<BR></div></body></html>