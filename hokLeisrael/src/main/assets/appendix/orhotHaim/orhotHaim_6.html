<html><head></head> <body style="font-family: David;" dir="rtl"><div  ><center><span style="color:#BE32BE;"><span style="font-weight:bold; "><span style="color:#BE32BE;"><small>בס''ד -  כל הזכויות שמורות (c) ל ר פנחס ראובן שליט''א </small></center></span></span></span></span><CENTER><p></p><span style="font-weight:bold; ">ארחות חיים<BR></span></CENTER><CENTER>רבינו הראש זצלה''ה</CENTER><CENTER><BR>וְאֵלֶּה הַדְּבָרִים שֶׁיִּזָּהֵר בָּהֶם לָסוּר מִמּוֹקְשֵׁי מָוֶת וְלֵאוֹר בְּאוֹר הַחַיִּים<BR><BR></CENTER></div><a name="HtmpReportNum0005_L2"></a><a name="ליוםBהשישי"></a><HR><BR><span style="fz:52px; ">
<p></p>
<B><U><span style='color:RGB(34,80,136);'><u>ליום השישי</u></span><BR></U></B></span><p></p><b>קג.</b> אַל תְּפַתֶּה אֶת חֲבֵרְךָ בְּשִׂפְתֵי חֲלָקוֹת וּבַחֲנִיפוּת, וְאַל תְּדַבֵּר בְּלֵב וָלֵב:
<BR><p></p><b>קד.</b> אַל תַּכְעִיס [נ''א תונה] לְשּׁוּם נָכְרִי כִי אֵין נָכְרִי שֶּׁאֵין לוֹ שָּׁעָה וְעֶבְרָתָם שְּׁמוּרָה  נֶצַח:
<BR><p></p><b>קה.</b> אַל תִּתְחַבֵּר לְאָדָם רָע וְחוֹטֵא וְכַעֲסָן וּכְסִיל פֶּן תָּבִיא כְּלִמּוֹת עָלֶיךָ:
<BR><p></p><b>קו.</b> אַל תַּעֲלֶה בְּדַעְתְּךָ לְנַצֵחַ אֶת הֶחָכָם, כִּי לֹא תַּרְבֶּה עַל חָכְמָתְךָ חָכְמָה:
<BR><p></p><b>קז.</b> אַל תְּהִי קַפְּדָן לְדָבָר מוּעָט נֶגֶד שּׁוּם אָדָם, פֶּן תְּלַקֵּט שׂוֹנְאִים עַל חִנָּם:
<BR><p></p><b>קח.</b> אַל תְּהִי לָהוּט לָדַעַת הַסְּתָרִים שֶּׁבֵּין אָדָם לַחֲבֵרוֹ וְדָבָר הַמְּכֻסֶּה מִמְּךָ:
<BR><p></p><b>קט.</b> אַל תַּעַשׂ בַּסֵּתֶר מַה שֶּׁתִּתְבַּיֵּשּׁ בְּגָלוּי, וְאַל תֹּאמַר מִי רוֹאֵנִי:
<BR><p></p><b>קי.</b> אַל תַּחְשּׁוֹב עָוֹן לְמִי שֶּׁיָּבוֹא לְהִתְנַצֵל לְפָנֶיךָ אִם אֱמֶת וְאִם שֶּׁקֶר:
<BR><p></p><b>קיא.</b> אַל תִּסְמוֹךְ לְיַד מַתְּנַת בָּשָׂר וָדָם, וְתַעֲבוֹד לְבַקִּשּׁ מְזוֹנוֹתֶיךָ:
<BR><p></p><b>קיב.</b> אַל יְהִי מָמוֹן שֶּׁלְּךָ חָבִיב עָלֶיךָ יוֹתֵר מִגּוּפְךָ, כְּמוֹ לַעֲבוֹר עַל הַמֶּכֶס וְלָלֶכֶת  יְחִידִי:
<BR><p></p><b>קיג.</b> אַל תִּתֵּן בִּלְבָבְךָ קִנְאָה שֶּׁזּוֹ הִיא חוֹלָה רָעָה שֶּׁאֵין לָהּ רְפוּאָה:  במהדורת התוי''ט אין תקנה קי''ד כלל. הוספנו התקנה עפ''י כת''י:
<BR><p></p><b>קיד.</b> אַל תְּהִי רָגִיל לֹא בִּשְּׁבוּעָה וְלֹא בִּנְדָרִים כִּי בַּעֲוֹן נְדָרִים בָּנִים מֵתִים:
<BR><p></p><b>קטו.</b> אַל תַּרְגִּיל לִשָּׁבַע עַל גּוּפְךָ וַאֲפִלּוּ עַל דְּבַר אֱמֶת:
<BR><p></p><b>קטז.</b> אַל תְּאַחֵר לַעֲשׂוֹת תְּשּׁוּבָה שְּׁלֵמָה, וּלְבַקֵּשּׁ רְפוּאָה לְחוֹלִי נַפְשֶּׁךָ:
<BR><p></p><b>קיז.</b> אַל תַּעֲמוֹל לָרוּחַ, וְאַל תִּשְּׁמַע דְּבָרִים בְּטֵלִים:
<BR><p></p><b>קיח.</b> אַל תְּכַנֶּה שֵּׁם רָע [נ''א לחברך] כִּי הַמְכַנֶּה שֵּׁם [נ''א רע] לַחֲבֵרוֹ אֵין לוֹ חֵלֶק  לָעוֹלָם הַבָּא:
<BR><p></p><b>קיט.</b> אַל תִּבְטַח בְּעָשְּׁרְךָ, כִּי הַבּוֹטֵחַ בְּעָשְּׁרוֹ מְלַקִּט שׂוֹנְאִים, וְיִכָּשֵּׁל תַּחַת שׂוֹנְאָיו:
<BR><p></p><b>קכ.</b> אַל תְּהִי סַרְבָּן אֶל אַנְשֵּׁי עִירְךָ, לְבַטֵּל רְצוֹנְךָ מִפְּנֵי רְצוֹן אֲחֵרִים:
<BR><p></p><b>קכא.</b> אַל תַּרְגִּיל עַצְמְךָ לֶאֱכוֹל חוּץ מִבֵּיתְךָ, עִם קִבּוּץ הַרְבֵּה שֶּׁלֹּא לִסְעוּדַת מִצְוָה:
<BR><p></p><b>קכב.</b> אַל תְּשַּׁבֵּר [נ''א תשכר] גּוּפְךָ לְהִשְּׁתַּכֵּר מִיַּיִן, פֶּן תִּהְיֶה מְגֻנֶּה וּתְנַבֵּל אֶת פִּיךָ  וְתִתְחָרֵט:
<BR><p></p><b>קכג.</b> אַל תִּכְעֹס בְּאִשְּׁתְּךָ, וְאִם רִחַקְתָּ אוֹתָהּ בִּשְׂמאֹל קָרֵב אוֹתָהּ בְּיָמִין בְּלֹא  אִיחוּר:
<BR><p></p><b>קכד.</b> אַל תְּבַזֶּה אֶת אִשְּׁתְּךָ וְכַבֵּד אוֹתָהּ, וּתְסִירֶנָּה מִן הַחֵטְא:
<BR><p></p><b>קכה.</b> אַל תְּהִי רָגִיל לֵישֵּׁב עִם הַלֵּצִים פְּחוּתֵי הַנֶּפֶשּׁ פֶּן יַחֲטִיאוּךָ:
<BR><p></p><b>קכו.</b> אַל תִּתְעַצֵל לְבַקֵּשּׁ חָכְמָה, וּלְיַסֵּר אֶת חֲבֵרְךָ בְּסֵתֶר וְדֶרֶךְ כָּבוֹד:
<BR><p></p><b>קכז.</b> אַל תְּדַבֵּר בְּלֹא עִתּוֹ וּבְדָבָר שֶּׁאֵין בּוֹ תּוֹעֶלֶת, וּשְּׁמוֹר פִּתְחֵי פִיךָ:
<BR><p></p><b>קכח.</b> אַל תְּדַבֵּר עִם מְהוֹלָל וּמְשֻּׁגָּע, שֶּׁלֹּא יְקַבֵּל דְּבָרֶיךָ וִיבַזֶּה אוֹתָם:
<BR><p></p><b>קכט.</b> אַל תְּהִי כְּפוּי טוֹבָה, וְכַבֵּד כָּל מִי שֶּׁפָּתַח לְךָ פֶּתַח לְבַקִּשּׁ דֵּי סִפּוּקְךָ:
<BR><p></p><b>קל.</b> אַל תּוֹצִיא מִפִּיךָ דְּבַר שֶּׁקֶר וְכָזָב, וְנֶאֱמָן לְכָל אָדָם וַאֲפִלּוּ לְנָכְרִי:
<BR><p></p><b>קלא.</b> אַל תִּתְעַצֵל לְהַקְדִּים שָּׁלוֹם לְכָל אָדָם, וַאֲפִלּוּ לְנָכְרִי מִפְּנֵי דַרְכֵי שָּׁלוֹם:
<BR><p></p><b>קלב.</b> אַל תַּרְגִּיל עַצְמְךָ לַעֲמוֹד, כִּי אִם אֵצֶל חָכָם, וּשְּׁמַע וְהַאֲזִין דְּבָרָיו:
<BR>
<!--$~-->
<BR></div></body></html>